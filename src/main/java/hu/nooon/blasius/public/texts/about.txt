A magyarországi Blasius csoportot három tag alkotja: Mihályi Balázs, Mihályi Zoltán és Ughy Zoltán.
Egymást kiegészítve tervezzük és készítjük hangszereinket. Az építés teljes mértékben kézzel történik
a formázástól a csiszoláson keresztül az összeszerelésig. A gondosan válogatott faanyagokat természetes
úton szárítjuk, hosszú évek tapasztalatával párosítjuk őket a megfelelő hangzás érdekében. Alapvető
filozófiánk, hogy az elektromos gitárok erősítő nélkül hallható hangja közelítse a klasszikus hangszerekét,
például a zongoráét, az akusztikus gitárét. Erre alapozva a különböző elektronikák, pick-upok segítségével
alakítjuk ki modern hangú hangszereinket. Saját készítésű és tervezésű hardverekkel, illetve hangszedőkkel
szereljük fel gitárjainkat, de kérésre akár más cégek alkatrészeivel is kiegészítjük őket.
Vannak jól bevált alapmodelljeink, de megrendelésre egyedi darabokat is készítünk, teljes mértékben
igazodva megrendelőink igényeihez.

Reméljük, elnyerik tetszésedet gitárjaink, és segítségükkel megtalálhatod saját hangzásodat,
kifejezve egyéniségedet önmagad és hallgatóid örömére.